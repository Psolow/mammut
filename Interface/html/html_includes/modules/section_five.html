<section id="span-5" class="containersection">
       <div id="bg5" data-bottom-top="transform:translate3d(0px, -50%, 0px)" data-bottom-bottom="transform:translate3d(0px, 0%, 0px)" data-anchor-target="#span-5" class="skrollable skrollable-between" style="background-position: 0px 0px;">
        </div>
    <div class="text-container">
           <div class="row text-content" id="text5" data-top="top:0px" data-top-bottom="top:-5000%;" data-anchor-target="#span-5">
               <div class="small-12 medium-6 columns white">
                <h2>Fra Store Stygge Ulv til lille søde Fido</h2>
				<p>Kender du Store Stygge Ulv? Det er ham, der altid er efter De Tre Små Grise, og som altid ender med at komme galt af sted. Når det sker, har vi ikke ondt af ham, for ulven er i manges øjne et farligt dyr, som vi mennesker ikke kan lide.</p>
				<p>Men sådan har det ikke altid været. Før menneskene begyndte at holde husdyr, såsom får og geder, som ulven kunne finde på at tage, havde vi ikke noget imod ulven. Faktisk var ulven vores allierede i jagten på de vilde dyr, og det var der en god grund til. Ulven er nemlig et rovdyr, og den ligner mennesket ved, at den kan lide at være sammen med andre, og ved at den er god til at jage sammen med andre. Den er med andre ord social, ligesom os mennesker, så derfor havde vi god gavn af at samarbejde med ulven, dengang vi gik på jagt efter rensdyr og andet vildt.</p>
				<p>I dag har vi ikke samme gode forhold til ulven, men dens nærmeste slægtning inviterer vi gerne indenfor i vores huse. Vi kalder den oven i købet for menneskets bedste ven. Det er hunden.</p>
				<p>Man kan godt undre sig over, at lille søde Fido, der ligger i sofaen, skulle være nærmeste ”fætter” til de frådende og glubske ulve, vi ofte ser afbildet i bøger og på tv. Når vi på afstand betragter ulvenes adfærd i Zoologisk Have, virker de også meget anderledes end vores tamhunde.</p>
				<p>Men måske har du alligevel undret dig over, hvorfor din søde hund elsker at jage fugle i haven. Eller hvorfor den sommetider sidder og hyler ude ved hegnet uden nogen grund. Det er, fordi din hund stadig har mange instinkter tilfælles med ulven. Dens krop kan stadig ”huske”, hvordan det var at være en vild ulv i naturen, som jagede byttedyr for at få mad og søgte efter en anden ulv at parre sig med</p>
				<p>Men hvordan er Store Stygge Ulv så blevet til lille søde Fido? Det er faktisk på grund af os mennesker. Vi har domesticeret ulven, så den er blevet til en hund. Domestikation betyder at en vild dyreart bliver til et husdyr, og det sker ved, at man først tæmmer en dyreunge, så den ikke er bange for mennesker. Når den bliver stor nok til at få unger, så bestemmer menneskene, hvem den må parre sig med. Hver gang de nye unger er store nok til at få unger, bestemmer menneskene igen, hvem der må parre sig med hvem, og til sidst har man ”designet” en ny art.</p>
				<p>Det er ikke alle dyrearter, der kan domesticeres. Det er kun dyr, der er sociale og lever i flokke i naturen. Og så er det vigtigt, at dyret ikke bliver nervøst og bange. Derfor holder vi for eksempel ikke zebraer og gnuer som husdyr.</p>
               </div>
               <div class="small-12 medium-5 columns medium-offset-1">
                <div class="row">
                    <div class="small-12 columns white side">
                        <p>Det skete tit i jægerstenalderen, at menneskene tog en ulveunge ind på bopladsen og domesticerede den. Måske skete det også på Asks boplads. Og måske foregik det sådan her:</p>
				<p>Ask og Lue og de andre drenge fandt en dag en lille ulveunge, som var blevet forladt af sin mor. De tog den med hjem til bopladsen og kaldte den for Ulv. Ulv var den hurtigste, når han løb om kap med børnene, og han var god til at jage. Ulv blev hurtigt glad for at være i nærheden af Ask og fulgte ham overalt. Ask gav Ulv god mad, og da Ulv blev stor nok til at få unger, bestemte Asks far, at Ulv skulle parres med en anden tam ulv, som også levede på bopladsen. Der kom seks ulveunger til verden, men menneskene på bopladsen ville kun beholde de to, der havde den flotteste pels, og som var bedst til at jage. De to nye ulveunger fik lov til at vokse op, og da de var gamle nok, blev de parret med andre udvalgte unger.</p>
				<p>Sådan blev det ved. De flotteste og bedste ulve blandt ungerne blev hver gang udvalgt. Med tiden fik ungerne en lidt anden pelsfarve, og indimellem dukkede der en helt hvid eller en helt sort unge op i kuldet. De blev også udvalgt, fordi de så specielle ud. Ungerne fik med tiden kortere snuder, og de blev mindre end de vilde ulve ude i naturen. De var nu ikke mere så meget ulve. De var begyndt at blive til hunde.</p>
				<p>Efter mange år kunne folk på Asks boplads ikke rigtig huske ulveungen Ulv mere. De kunne stadig godt finde på at tage en moderløs ulveunge til sig, men nu havde de hunde på bopladsen, og de så helt anderledes ud end deres tip-tip-tip-tipoldefar Ulv.</p>
				<p>Selvom din dejlige hund, der elsker at lege med dig og kommer løbende, når du kalder på den, ikke får dig til at tænke på en ulv, så har den altså stadig mange ting tilfælles med fortidens store jæger. Og hvis du tænker over det, så er ulven måske slet ikke så slem, som vi mennesker ofte gør den til. Måske har den bare fået et dårligt rygte, fordi vi ikke har brug for den mere.</p>
                    </div>
                    <div class="small-12 columns blue side">
                    <p class="lead">Vidste du?</p>
				<p> at vi ved meget om planterne i jægerstenalderen, fordi vi finder deres pollen i jorden? Pollen ligner støv, og planterne bruger det til at lave nye planter med. Pollen er ofte meget hårdfør. Det betyder, at der skal rigtig meget til, før det går i stykker. Når pollen falder ned på jorden, bliver det måske begravet af mere jord og blade, og sådan kan det ligge i jorden uden at gå i stykker i mange tusind år. Hvis man ser på pollen i et mikroskop, kan man se, at et pollen fra en art er meget forskellig fra et pollen fra en anden art. Derfor kan man afgøre, hvilke pollen der ligger i de lag af jorden, som er fra jægerstenalderen. Og man kan se, hvilke plantearter der må have vokset dengang.</p>
                    </div>
                   </div>
               </div>
               </div>
           </div>
    </div>
        </section>