<section id="span-4" class="containersection">
       <div id="bg4" data-bottom-top="transform:translate3d(0px, -50%, 0px)" data-bottom-bottom="transform:translate3d(0px, 0%, 0px)" data-anchor-target="#span-4" class="skrollable skrollable-between" style="background-position: 0px 0px;">
        </div>
    <div class="text-container">
           <div class="row text-content" id="text4" data-top="top:0px" data-top-bottom="top:-5000%;" data-anchor-target="#span-4" >
               <div class="small-12 medium-7 columns white" >
                   <h2>Ilden og fyrsvampen</h2>
<p>Kan du huske, hvordan Ask gemte en glød fra bålet i det lille stykke fyrsvamp? Fyrsvampen kan noget ganske særligt. Den kan nemlig brænde med en lille glød i lang tid, uden at gløden går ud. Det tager lang tid, før fyrsvampen er brændt op. Man kan godt sige, at den gemmer på gløden.</p>

<p>Fyrsvampen kaldes også for en tøndersvamp. Tønder er et gammelt ord for noget, der er let at antænde. Fyrsvampen er en poresvamp, og den vokser ofte på gamle bøgetræers stammer. Her lever den af træets syge eller døde ved.</p>

<p>Vi ved, at menneskene har brugt fyrsvampen, når de skulle tænde ild tilbage i jernalderen og helt frem til 1820. Til gengæld ved vi ikke med sikkerhed, om fyrsvampen også blev brugt tidligere i jægerstenalderen. Men vi kan sagtens forestille os det. Måske har folkene på Asks boplads bragt fyrsvampen med sig fra tidligere tider, hvor de boede under sydligere himmelstrøg, hvor der voksede løvtræer. Eller måske har de mødt andre folk på deres vandring, som havde fyrsvampen med sig. Folk, som gerne ville bytte svampen for en flot flintekniv eller måske et stykke rensdyrkølle.</p>

<p>Når folkene på Asks boplads skulle lave ild, gned de måske to stykker træ rigtig hurtigt mod hinanden. Når man gør sådan, bliver træet meget varmt, og til sidst kommer der små gløder. Det kan også være, at Ask's mor har brugt flint og et stykke svovlkis, når hun skulle tænde bålet. Så har hun slået dem mod hinanden, så små gnister sprang til alle sider. Dem kunne hun fange i et lille stykke fyrsvamp, hvor de lå og ulmede. De små ulmende gnister kunne nu nemt bruges, når bålet skulle tændes.</p>

<p>I dag synes vi, at ilden er flot at kigge på, for eksempel når vi synger midsommervisen omkring bålet til Sankt Hans. Og der er dejligt lunt omkring den tændte pejs i stuen. Men i jægerstenalderen var ilden ikke bare flot og hyggelig, men livsvigtig. Det var ilden fra bålet, der gav den nødvendige varme, så folk på bopladsen ikke frøs ihjel. Ilden gav lys i den tid på døgnet – og på året – hvor mørket lå tungest. Ilden var også uundværlig, når der skulle tilberedes mad og varmes vand.</p>

<p>For Asks mor var det derfor vigtigt at kunne lave et nyt bål, hvis det gamle gik ud. Så mon ikke hun altid havde sit ildtændingsgrej og et lille stykke fyrsvamp gemt i skindtøjet?</p>

<p>Du kan selv lave ild på forskellige måder, men husk, at der altid skal være en voksen til stede, når du prøver det. Her kan du se, hvordan man bruger fyrsvampen til at lave ild: <a href="http://www.vestrehus.dk/Idesider/ildslagning.htm">http://www.vestrehus.dk/Idesider/ildslagning.htm</a></p>
               </div>
               <div class="small-12 medium-4 medium-offset-1 columns">
                    <div class="row">
                    <div class="small-12 columns end brown imagebox">
                        <img src="resources/images/ild.jpg" alt="Ild"/>
                        </div>
                        
                        <div class="small-12 columns white side">
                            <p class="lead">Vidste du?</p>

<p>at den tid, som Ask levede i, kalder vi for jægerstenalderen? Det er, fordi Asks folk selv måtte fange de dyr, som de skulle spise. I dag kan vi gå i supermarkedet og købe en kylling eller en bøf. Og kyllingen og oksen har – inden de blev slagtet – levet deres liv på en gård, hvor bonden har passet og plejet dem. I jægerstenalderen var der ingen bønder, og man måtte være en dygtig jæger for at fange og nedlægge det vigtige kød.</p>
                        </div>
                        
                        <div class="small-12 columns white side">
                            <p class="lead">Vidste du?</p>

<p>at vi har vores viden om dyrene i jægerstenalderen, fordi vi af og til finder knogler fra dem i jorden? Knoglerne har ofte særlige kendetegn. De er måske store eller små, tykke eller tynde. Eller måske sidder der en lille udvækst hist eller en fordybning her. Det betyder, at når vi finder en knogle, kan vi næsten altid se, hvilket dyr den kommer fra.</p>
                        </div>
                   </div>
               </div>
           </div>
    </div>
        </section>