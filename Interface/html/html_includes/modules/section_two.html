<section id="span-2" class="containersection">
       <div id="bg2" data-bottom-top="transform:translate3d(0px, -50%, 0px)" data-bottom-bottom="transform:translate3d(0px, 0%, 0px)" data-anchor-target="#span-2" class="skrollable skrollable-between" style="background-position: 0px 0px;">
        </div>
        <div class="text-container">
           <div class="row text-content" id="text2" data-top="top:0px" data-top-bottom="top:-5000%;" data-anchor-target="#span-2" >
               <div class="small-12 medium-7 medium-push-5 columns white" >
                   <h2>Den magiske mammut</h2>
<p>Ligesom elefanten i dag har et eventyrligt skær over sig i manges øjne, så må vi tro at også mammutten havde en ganske særlig status i jægerstenalderfolkets verden. Som en majestæt tronede den over mammutsteppen, når den svingede hovedet fra side til side og fejede sine krumme stødtænder hen over steppens snedækkede græstæppe. Uanset om den var et eftertragtet byttedyr for en flok jægere på jagt eller blot blev set på afstand på mammutsteppens tundra, indgød den uden tvivl respekt.</p>

<p>Der har levet adskillige mammutarter på jorden, men den vi ofte tænker på – og den, som Ask mødte på sin vej over mammutsteppen – er den uldhårede mammut. Den kaldes Mammuthus primigenius på latin, der er det sprog, som forskerne bruger, når de beskriver forskellige dyrearter.</p>

<p>Selvom mammutten ikke findes i dag, ved vi rigtig meget om den uldne kæmpe. Mammutten levede nemlig, hvor der var rigtig koldt, og indimellem blev døde mammutter bevaret i den frosne jord. I Danmark er jorden kun frossen, når det er meget koldt om vinteren, men i det nordlige Sibirien er der evig kulde. Derfor er mange mammutter, der døde i de egne, bevaret frem til i dag, og derfor dukker der af og til en frossen kæmpe frem af isen.</p>

<p>De sibiriske mammutfund har ofte rester af hud, pels og maveindhold bevaret, og det giver os uvurderlig og forunderlig viden om, hvad den uldhårede mammut spiste, hvordan den så ud, og om hvordan dens liv på mammutsteppen har formet sig.</p>

<p>Den uldhårede mammut har også levet på vore danske breddegrader. Det kan vi se, fordi vi har fundet både mammutknogler og mammuttænder i jorden forskellige steder i Danmark. Hver gang en tand eller en knogle dukker op, kalder vi det for et fund, og danske fund af den uldhårede mammut findes altid i grus. Det er, fordi istidens enorme iskappe rev grus og knogler med sig på sin vej hen over landet for at aflejre det igen i dale og andre steder, hvor isen gjorde holdt.</p>

<p>Vi ved ikke, hvor meget mennesket har jaget mammutten, men noget tyder på, at vores forfædre har været medvirkende til, at den store kæmpe til sidst uddøde. Den uldhårede mammut har haft sin gang på jorden i mange tusind år, men særligt igennem de sidste 150.000 år. Det er samtidigt med os mennesker. Mens der blev flere og flere mennesker, gik det ned ad bakke for mammutten, og ved slutningen af sidste istid var den uddød næsten overalt på mammutsteppen.</p>

<p>De sidste mammutter levede langt mod nordøst i Sibirien på en ø kaldet Wrangel-ø. Her fandt de et helle i form af kulde, føde og plads nok til, at de kunne klare sig, indtil de uddøde endeligt for næsten firetusinde år siden. På det tidspunkt var de langt mindre end istidens giganter.</p>
               </div>
               <div class="small-12 medium-4 medium-pull-7 columns">
                    <div class="row">
                    <div class="small-12 columns end gray imagebox">
                        <img src="resources/images/mammut.jpg" alt="mammut"/>
                        </div>
                        
                        <div class="small-12 columns gray side">
                            <p class="lead">Vidste du?</p>
                            <p>at da den sidste istid var ved at være ovre, var der meget koldt her, hvor vi bor? Og hvis man begav sig ud på jagt, kunne man møde både isbjørne, rensdyr og los.</p>
                        </div>
                        
                        <div class="small-12 columns gray side">
                            <p class="lead">Vidste du?</p>

<p>at i gamle dage troede folk i Sibirien, at mammutknogler, der dukkede frem fra jorden, stammede fra en slags trold, der lignede en elefant og levede under jorden? Folk troede at elefanttrolden døde, når den så dagslys.</p>
                        </div>
                        
                        <div class="small-12 columns gray side">
                        <p class="lead">Vidste du?</p>

<p>at folkene på Asks boplads brugte fint tilhuggede flintesten som redskaber og våben? Flint er nemt at finde i Danmark, og jægerstenalderfolkene var meget dygtige til at finde den bedste slags. De var også meget dygtige til at forarbejde flinten, så den kunne bruges som en kniv, en spydspids eller måske en skraber, der kunne rense skindet frit for kødrester og fedt.</p>
                        </div>
                        
                        
                   </div>
               </div>
           </div>
    </div>
        </section>