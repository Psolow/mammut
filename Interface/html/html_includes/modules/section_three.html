 <section id="span-3" class="containersection">
       <div id="bg3" data-bottom-top="transform:translate3d(0px, -50%, 0px)" data-bottom-bottom="transform:translate3d(0px, 0%, 0px)" data-anchor-target="#span-3" class="skrollable skrollable-between" style="background-position: 0px 0px;">
        </div>
     <div class="text-container">
           <div class="row text-content" id="text3" data-top="top:0px" data-top-bottom="top:-5000%;" data-anchor-target="#span-3" >
               <div class="small-12 medium-7 columns white" >
                   <h2>Dagligdag på bopladsen</h2>
                    <p>Ask og Lue havde en mor og far, ligesom de fleste børn har i dag, og begge deres forældre arbejdede, ligesom mange voksne gør i dag. Men de voksnes arbejde i jægerstenalderen var meget forskelligt fra det, som voksne arbejder med i dag. Næsten alle mænd var jægere dengang. De skulle sørge for, at børn og voksne i familien og på bopladsen fik kød, som var en vigtig del af maden.</p>

<p>Ask og Lues mor lavede det samme, som de fleste andre mødre dengang. Hun havde travlt med alt det, der skulle gøres på bopladsen. Hun samlede bær og planter, som kunne bruges i madlavningen eller som medicin. Måske samlede hun også nogle planter, der blev brugt til at farve skind.</p>

<p>Ask, Lue og de andre børn har uden tvivl hjulpet til med de ting, der skulle gøres på bopladsen. Måske var de med ude at finde de rigtige planter i naturen, eller de hjalp flintesmeden med at finde de bedste flintesten. Måske var det Ask og Lue og deres kammerater, der passede de mindste børn på bopladsen, når mor og de andre kvinder havde travlt. Og måske var det de store børn, der gik på jagt efter runde granitsten, når der skulle varmes vand over bålet.</p>

<p>Granitsstenene var på størrelse med en knyttet hånd. De blev opvarmet i gløderne i bålet, til de var gloende hede. Når stenene var varme nok, lagde man to-tre sten ned i en lille skindsæk fyldt med frisk vand. De varme sten fik hurtigt vandet til at koge.</p>

<p>Men selv om der var meget arbejde, har børnene helt sikkert haft tid til at lege.</p>
               </div>
               <div class="small-12 medium-4 medium-offset-1 columns">
                    <div class="row">
                    <div class="small-12 columns end brown side">
                        <p class="lead">Vidste du?</p>

<p>at i istiden var rigtig meget af jordens vand frosset til is. Derfor var der ikke så meget vand i havene, og nogle af havene fandtes slet ikke. Isen lå tungt oven på landet. Den trykkede landet ned. Da istiden var ved at være slut, og isen smeltede rundt omkring i verden, kom der meget mere vand i havene. Men samtidig blev landet lettere, da isen forsvandt, og derfor hævede det sig. Det betød, at selvom der kom mere vand i havene, så kunne menneskene gå fra Danmark til England, dengang Ask levede.</p>
                        </div>
                        
                        <div class="small-12 columns brown side">
                            <p class="lead">Vidste du?</p>

<p>at mammutsteppen var fuld af fantastiske dyr, som ikke findes i dag? En rejse hen over steppen kunne byde på et forunderligt møde med det uldhårede næsehorn, den store steppebison, den i dag så sjældne saigaantilope med det finurligt buttede hoved og kæmpen over dem alle, den uldhårede mammut.</p>
                        </div>
                   </div>
               </div>
           </div>
     </div>
        </section>